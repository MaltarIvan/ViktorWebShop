<!DOCTYPE html>
<html>
<head>
    <meta charset="utf-8" />
    <title></title>
</head>
<body>
    <h1>Cordyceps militaris</h1>
    <div class="row">
        <div class="col-sm-8">
            Mnogi znanstvenici i herbalisti slažu se da je Cordyceps militaris najpotentnija gljiva na svijetu. Cordyceps je zbog svojih pozitivnih učinaka pronašao primjenu u nekoliko područja. Zbog svoje sposobnosti da poveća razinu ATP-a (Adenozin Tri-Fosfat) u stanici, koji je zaslužan za oslobađanje energije u stanici, te sposobnosti da poveća potrošnju kisika, Cordyceps upotrebljavaju sportaši i ljudi koji se izlažu velikim naporima. Porast energije nastao konzumacijom Cordycepsa nije prividan, kao kod korištenja stimulansa centralnog živčanog sustava (npr. kava), nego porast energije je uzrokovan porastom staničnog ATP-a. Nakon dugih i teških aktivnosti Cordyceps se pokazao vrlo koristan pri ublažavanju upala mišića. Također Cordyceps je pokazao odlične rezultate kod ljudi koji su osjećali manjak energije tijekom dana.
        </div>
        <div class="col-sm-4">
            <img src="~/Html/Products/cordycepsprospekt.jpg" style="height: 340px; width: auto;" />
        </div>
    </div>
    <h1>Kemijski sastav Cordycepsa</h1>
    <p>Cordyceps ima snagu antioksidanta zbog ogromne količine beta-karotena, vitamina E i C, minerala selena i cinka, koenzima A, imunomodulirajućih polisaharida i drugih tvari koje posjeduje. Svojim sastavom Cordyceps djeluje na epifizu stimulirajući proizvodnju melatonina, univerzalnog antioksidanta s moćnim djelovanjem protiv nastanka i suzbijanja stanica raka. Cordyceps sadrži 77 mikro i makro elemenata, više od 80 tipova fermenata, nezamjenjive aminokiseline, nezasićene masne kiseline, vitamine i minerale neophodne ljudskom zdravlju.</p>
    <h1>Imunomodulatorni efekti</h1>
    <p>Veliki broj istraživanja bavi se imuno-enhatornim i imuno-supresivnim svojstvima Cordycepsa. Ova dvosmjerna regulacija funkcije imuno sustava, odnosno činjenica da ga se može pojačati ili oslabiti, zove se imuno modulacija i čini se da potječe iz istog mehanizma u organizmu. Kada Cordyceps damo pacijentu čiji je imuno sustav oslabljen, uslijed bolesti kao što su rak, hepatitis ili HIV, broj i aktivnost bijelih krvnih zrnaca raste. Suprotno tome, ako Cordyceps damo nekome s hiperimunitetom, kao što je slučaj s oboljelima od lupusa, limfoma i reumatoidnog artritisa, broj i aktivnost bijelih krvnih zrnaca opada, a raste broj crvenih krvnih zrnaca. Sve krvne stanice proizvode se u koštanoj srži, prije svega u dugim kostima nogu. Krvne stanice napuštaju koštanu srž kao nezrele i putuju do drugih organa gdje sazrijevaju u određene tipove krvnih stanica kao što su crvena krvna zrnca i T-stanice. Kako je moguće da se isti spoj kod nekoga ponaša kao imuno stimulator, a kod drugoga kao imuno depresant? Po svemu sudeći, odgovor je u djelovanju Cordycepsa na mehanizam diferencijacije krvnih stanica koji tijelu signalizira kuda poslati nezrele stanice. Taj je mehanizam jasno prikazan u studiji o utjecaju Cordycepsa na sazrijevanje stanica leukemije (Chen i ostali,1997.). Ova imuno modulacija na nivou diferencijacije djeluje kao prirodna bomba protiv bolesti. Organizam dobiva signal za borbu s bolešću, bilo da je u pitanju smanjenje ili povećanje imuniteta.</p>
    <h1>Utjecaj Cordycepsa na bubrege</h1>
    <p>Pacijenti s kroničnim oboljenjem i smanjenom funkcijom bubrega često pate od povišenog krvnog tlaka, proteinurije i anemije. Istraživanje je pokazalo, da je nakon mjesec dana terapije Cordycepsom njihov krvni tlak niži za 15%, a značajno je smanjena i količina proteina. Uz to, primijećen je i skok superoksida dismutaze (SOD-a), koji zajedno s utvrđenim smanjenjem seruma lipoperoksida, sugerira mogućnost neutraliziranja slobodnih radikala, što rezultira manjim oštećenjem stanica (Jiang i Gao,1995.).</p>
    <h1>Utjecaj Cordycepsa na jetru</h1>
    <p>Skoro sve studije pokazale su da Cordyceps poboljšava funkcioniranje ovog važnog organa. Primjera radi, na Orijentu se Cordyceps redovito koristi kao dodatak terapiji kroničnog hepatitisa B i C. U jednoj od studija, ekstrakt Cordycepsa upotrjebljen je kombinaciji s ekstraktima nekoliko drugih medicinskih gljiva kao dodatak lamivudinu u terapiji hepatitisa B (lamivudin je uobičajeni antivirusni lijek koji se koristi u terapiji hepatitisa).</p>
    <h1>Hipoglikemijski efekt</h1>
    <p>U brojnim ispitivanjima, u kojima je Cordyceps testiran i kao potencijalni agens za regulaciju nivoa šećera u krvi pacijenata, kod čak 95% onih koji su primali 3ml tekućeg ili 3g suhog Cordycepsa dnevno evidentirano je poboljšanje krvne slike, dok je u kontrolnoj grupi tretiranoj drugim metodama, poboljšanje evidentirano kod samo 54% pacijenata. Poveznica rezultata ovih ispitivanja jest pojačana osjetljivost na inzulin i povećanje proizvodnje jetrenih enzima glukokinaze i heksokinaze koji reguliraju nivo glukoze. Ukratko, Cordyceps može biti koristan kod dijabetičara, bilo da se daje sam ili s drugim lijekovima. U jednom neobjavljenom istraživanju provedenom na osobama koje nisu imale dijabetes, a koje su dobivale po 3g (3 ml) Cordycepsa dnevno, utvrđeno je znatno manje uobičajeno variranje nivoa šećera u krvi, odnosno znatno manje povećanje nivoa glukoze nakon jela i znatno manje opadanje između obroka, što može biti indikator povećane efikasnosti mehanizma regulacije nivoa šećera u krvi.</p>
    <h1>Utjecaj Cordycepsa na funkciju srca</h1>
    <p>Jedno od ozbiljnijih djelovanja Cordycepsa i u tradicionalnoj i u modernoj medicini jest sposobnost stabilizacije pulsa i ispravljanja srčane aritmije. Ova gljiva danas u Kini predstavlja jednu od prvih linija obrane u liječenju oboljenja te vrste. Iako je mehanizam djelovanja Cordycepsa u kontroli aritmije samo donekle poznat, smatra se da ga, makar dijelom, pokreće prisutnost edonozina (Pelleg i ostali,1990.). Cordyceps sadrži znatnu količinu edonozina, deoksiadenozina i sličnih nukleotida. Dokazano je da ovi spojevi imaju velik utjecaj na koronarnu i cerebralnu cirkulaciju (Toda i ostali,1982.) i (Bern,1980). Premda ni jedan lijek ni biljka nemaju jednako djelovanje kod svih pacijenata, rijetko se kad, nakon dodavanja Cordycepsa klasičnoj terapiji, aritmija kod nekog nije popravila. Nije poznato da bi Cordyceps djelovao suprotno od bilo kojeg drugog lijeka protiv aritmije pa se, zbog svoje ne toksičnosti, čini izvanrednim izborom u liječenju ove bolesti. Cordyceps se tradicionalno koristi u terapiji srčanih oboljenja, a dobro se pokazao i kod pacijenata koji su pretrpjeli moždani udar. Istraživanja provedena na pacijentima s kroničnim srčanim oboljenjima pokazuju da dugotrajno uzimanje Cordycepsa, u kombinaciji s uobičajenom terapijom (digoksinom, ekstra hidroklorotiazidom, dopaminom, dobutaminom), dovodi do podizanja kvalitete života u usporedbi s pacijentima iz kontrolne grupe. Pod tim se podrazumijeva opće fizičko zdravlje, mentalno zdravlje, seksualni nagon i funkcija srca (Chen, 1995.).</p>
</body>
</html>