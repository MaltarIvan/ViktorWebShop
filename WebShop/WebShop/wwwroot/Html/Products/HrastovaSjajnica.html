<!DOCTYPE html>
<html>
<head>
    <meta charset="utf-8" />
    <title></title>
</head>
<body>
    <h1>Hrastova Sjanica (Ganoderma lucidum)</h1>
    <div class="row">
        <div class="col-sm-8">
            <p>Gljiva Ganoderma lucidum tisućljećima se upotrebljava u istočnoj medicini zbog svojih ljekovitih svojstava. U našem podneblju poznata je pod nazivom Hrastova sjajnica, a može se pronaći na trulim panjevima listopadnog drveća, osobito na panjevima hrasta i kestena. Uvjeti u Istri pogodni su za rast G. lucidum pa se ona često pronalazi u istarskim šumama. Klobuci gljive crvene su boje, a sjaje se kao da su lakirani. Hrastova sjajnica se razlikuje od drugih gljiva po desetak centimetara dugačkom stručku. Zbog svoje ljekovitosti Reishi je cijenjena diljem svijeta. Onkolog dr. Fukumi Morishige, istraživač na američkom institutu za znanost i medicinu „Linus Pauling“, izliječio je ili pak kvalitetno održao na životu mnogo bolesnika oboljelih od raka pomoću Reishija te tvrdi da je ta gljiva najbolja preventiva protiv opake bolesti. Zanimljivo je da G. lucidum također liječi još mnoge druge bolesti.</p>
        </div>
        <div class="col-sm-4">
            <img src="~/Html/Products/ganoprospekt.jpg" style="height: 340px; width: auto;"/>
        </div>
    </div>
    <h1>Kemijski sastav Reishija</h1>
    <p>Hrastova sjajnica bogata je hranidbenim tvarima. Prije svega sadrži mnogo bjelančevina (15,05 g/100 g), sa svim esencijalnim i neesencijalnim aminokiselinama i aminima. Ima malo jednostavnih ugljikohidrata (1,70 g/100 g) i puno polisaharida visoke molekularne težine (71,00 g/100 g), od čega je 41% glukana te mnogo antioksidansa. Sadrži vrlo malo masti (3,48 g/100 g). Od toga je 0,27 g/100 g zasićenih, a 1,20 g/100 g nezasićenih masnih kiselina. U njoj ima malo kolesterola, vitamina A i C, ali je bogat izvor vitamina skupine B (B2, B3, pantotenska kiselina), nadalje ergosterola (provitamin D2) te esencijalnih minerala, kao što su: kalij, bakar i selen. Prisutni su i kalcij, fosfor, željezo, mag¬nezij, natrij, mangan, cink i germanij. Sadrži i vlakna, triterpenoide, glikoproteine, prirodne antibiotike, enzime i njihove inhibitore te lanostanoide. Osim ergosterola sadrži i ostale sterole.</p>
    <h1>Djelovanje Reishija</h1>
    <p><b>Istraživanja pokazuju da različiti spojevi u gljivi:</b></p>
    <ul>
        <li>sprječavaju sljepljivanje trombocita i time  usporavaju zgrušavanje krvi</li>
        <li>ublažavaju bolove</li>
        <li>sprječavaju i ublažavaju tegobe izazvane astmom  i bronhitisom</li>
        <li>utječu kardiotonično (jačaju djelovanje srca)</li>
        <li>djeluju protuupalno, protubakterijski i  protuvirusno</li>
        <li>blokiraju virus HIV-a</li>
        <li>ubrzavaju obnavljanje koštane srži</li>
        <li>povećavaju razinu interleukina 1 i 2</li>
        <li>povećavaju brojnost bijelih krvnih zrnaca i  količinu hemoglobina</li>
        <li>potiču djelovanje tjelesnih stanica ubojica</li>
        <li>imaju blago djelovanje protiv čira na želucu</li>
        <li>štite jetru i djeluju na detoksikaciju otrova u  njoj</li>
        <li>djeluju kao sredstvo protiv kašlja i za  iskašljavanje</li>
        <li>poboljšavaju/potiču djelovanje nadbubrežne  žlijezde</li>
        <li>štite od ionizirajućeg zračenja, bilo da se  uzimaju prije zračenja ili poslije njega</li>
        <li>smanjuju učinke kofeina i opuštaju mišiće</li>
        <li>djeluju kao antioksidansi</li>
        <li>djeluju antitumorno i citotoksično</li>
        <li>djeluju protualergijski</li>
        <li>potiču djelovanje imunološkog sustava</li>
        <li>snižavaju serumski kolesterol i trigliceride</li>
        <li>snižavaju previsok i povisuje prenizak krvni  tlak</li>
        <li>liječe nesanicu</li>
        <li>suzbijaju grčeve kod padavice</li>
        <li>reguliraju šećer u krvi; prije svega u liječenju  šećerne bolesti tipa I i II</li>
        <li>sprečavaju zadržavanje tekućine u organizmu</li>
        <li>poboljšavaju stanje živčane napetosti u mišićima  (ublažavaju grčenje glatkih mišića)</li>
        <li>pomažu kod reumatizma</li>
        <li>liječe srčane bolesti i aritmiju</li>
        <li>liječe hiperlipemiju (povećanu koncentraciju  neutralnih masnoća u serumu)</li>
        <li>pomažu kod rinitisa</li>
        <li>liječe Kershanovu bolest (pomanjkanje selena)</li>
        <li>pomažu pri leukocitopeniji (nedostatku  cirkulirajućih leukocita u krvi)</li>
        <li>pomažu kod paralize</li>
        <li>pomažu kod kroničnog umora</li>
        <li>liječe hepatitis A, B i C</li>
        <li>pomažu kod sterilnosti</li>
        <li>liječe psorijazu</li>
        <li>liječe zaušnjake</li>
    </ul>
    <h1 style="color: red">Upozorenje</h1>
    <p>Trudnice, osobe s presađenim organima te osobe koje uzimaju lijekove za razrjeđivanje krvi (npr. Aspirin) ne smiju uzimati G. lucidum.</p>
</body>
</html>